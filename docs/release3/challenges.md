Et av våre hovedutfordringer i dette prosjektet er mangel på forkunnskap, og ressurser til hvordan skaffe oss disse. Vi har opplevd en del kriterier der vi ikke har noen forutsetninger for å løse, som spesielt omhandlet Jacoco og Rest-api, og at forelesningene ikke gir oss et tilstrekkelig utgangspunkt.  Vi har ikke forventet å få en oppskrift på hvordan ting skal gjøres, men vi har brukt mye tid og frustrasjon på å ikke vite hvor vi skal starte eller hvilken informasjon vi trenger for å løse ulike problemer. Minimal med tilgang til teknisk hjelp har forsterket denne utfordringen. For å komme oss videre da vi møtte på utfordringer knyttet til dette har vi søkt hjelp først hos medelever, og deretter tidligere elever og familie som jobber innen fagfeltet. Dette er noe som til tider har hjulpet oss å komme gjennom utfordringen. 
Til tross for at dette har vært en stor utfordring og frustrasjon, ser vi også mye verdi og læring av det. Vår tanke er at dette blir en simulering av hvordan det er å jobbe i prosjekt i arbeidslivet, da man ikke har klare linjer på hvordan et problem skal løses. I tillegg får det oss til å utvikle våre problemløsningsevner, ved å måtte søke kunnskap og løsninger uten noe forutsetninger.

En annen utfordring har vært mer ved det psykiske aspektet når det gjelder å måtte slette og endre på fungerende kode. Dette gjelder hovedsakelig etter hvert release når det har kommet nye krav, og utvidelse av funksjonalitet. Det som fungerte i release 1, fungerer ikke nødvendigvis i release 2. Det å ha jobbet hardt og lenge med å utvikle kode, for å så må starte på nytt har vært frustrerende og av og til føltes som tilbakesettende i prosjektet. Spesielt har dette vært utfordrende i release 3 da vi skulle utvikle et rest api. Måten vi valgte å implementere rest-apiet vår førte til at vi måtte endre en del på koden vår, spesielt i kontrolleren. Endring av kode i forhold til krav, har også medført at vi må endre testene. Dette har ført til mye jobb, da vi har utviklet tester kontinuerlig i prosessen. Mange av testene ble feil eller ubrukelige videre i prosjektet. Denne utfordringen oppsto også siden vi programmerer parallelt med hverandre. For eksempel vil en person sin implementering av en klasse, ikke funke for hvordan en annen person skal implementer den klassen videre i annen logikk. Vi har ikke gjort noen spesifikke tiltak for denne utfordringen, da den er uungåelig i et slik prosjekt. Vi har derimot utviklet oss selv mentalt, slik at man godtar å måtte slette noe man har jobbet hardt med. Vi har også prøvd å omstille oss til å se på det som læring, både ved å ha produsert mye kode og tar med oss videre hva som funker i flere deler av ett prosjekt og ikke.
